# Dai

## Cosa è il Dai?

Il Dai è una criptovaluta garantita da un meccanismo di garanzia a pegno il cui valore di mercato è mantenuto costante rispetto a quello del dollaro americano \(USD\) attraverso una serie di incentivi finanziari in equilibrio tra di loro.

La criptovaluta Dai esiste nella blockchain; la sua stabilità è indipendente da ogni qualsivoglia località geografica e il suo valore non si basa sulla fiducia posta su alcuna controparte. Ogni Dai in circolazione è garantito da un pegno \(collateral\), il cui valore complessivo è superiore a quello del Dai stesso, depositato in uno smart-contract Ehtereum che è pubblicamente visibile e scrutinabile da chiunque in qualsiasi momento.

Una volta generati, i Dai possono essere utilizzati come qualsiasi altra criptovaluta: possono essere liberamente inviati ad altri utenti, possono essere utilizzati per acquistare beni e servizi, o possono essere utilizzati per contrastare il rischio di volatilità del mercato.

## Perché dovrei usare il Dai?

Il Dai ha un valore stabile, agganciato a quello del dollaro americano \(USD\), e ha una volatilità molto ridotta. Questo può facilitare una serie di attività finanziarie sulla blockchain che risultano invece non pratiche o troppo rischiose utilizzando altre criptovalute il cui valore è instabile e volatile.

Un’economia digitale decentralizzata necessita di stabilità per funzionare correttamente. Dai essendo una criptovaluta stabile \(stablecoin\) rappresenta una nuova soluzione a questo problema rendendo possibile tutta una serie di attività finanziarie sulla blockchain.

**Copertura del rischio \(Hedging\):** Durante periodi di grande instabilità nei mercati, il Dai offre un porto sicuro per preservare il valore del proprio patrimonio senza bisogno di uscire dal mondo della blockchain.

Grandi possessori di criptovalute, quali grandi gruppi di investimento \(Hedge funds\) o fondazioni e aziende che hanno recentemente acquisito o introdotto nel mercato nuove criptovalute, possono essere interessate a convertire il proprio patrimonio nella criptovaluta Dai per proteggersi dalla volatilità dei mercati.

**Piattaforme di trading decentralizzate \(decentralized exchanges\):** Molte piattaforme di trading decentralizzate \(decentralized exchanges\) non offono la possibilità di scambiare criptovalute con valute ordinarie, quali il dollaro americano \(USD\) e l’euro \(EUR\). I decentralized exchanges infatti supportano solo scambi tra criptovalute, quali Bitcoin \(BTC\) e Etheurem \(ETH\). Dai, essendo una criptovaluta ma essendo al tempo stesso agganciata al valore del dollaro americano \(USD\), permette agli utenti di decentralized exchanges di effettuare transazioni basate su una valuta stabile e con bassa volatilità.

**Coppie di scambio \(Exchange pairs\):** L’attività di trading di criptovalute con altre criptovalute può essere molto complessa. È infatti difficile quantificare i propri guadagni e le proprie perdite quando il valore delle criptovalute scambiate è in costante cambiamento a causa della volatilità dei mercati. L’uso della criptovaluta Dai, il cui valore è stabile e poco volatile, permette di poter gestire ed organizzare le proprie transazioni in modo molto piu’ semplice e prevedibile.

**Mercati Finanziari:** La criptovaluta Dai può anche essere utile come stabile e affidabile garanzia nello sviluppo di prodotti finanziari derivati su misura basati su smart-contracts o per generare un effetto leva \(leverage\).

**Ricevute commerciali, transazioni internazionali e rimesse estere:** Il Dai permette di mitigare il rischio di volatilità negli scambi di valuta internazionali ed, essendo una criptovaluta basata sul network Ethereum, non richiede alcun permesso per essere utilizzata e permette di effettuare pagamenti senza intermediari. Questo può ridurre in modo significativo il costo di transazioni finanziarie internazionali.

**Mercati di previsione \(prediction markets\) e gioco d’azzardo:** Nei mercati di previsione si effettuano scommesse su eventi futuri, quali il risultato di un evento sportivo o il valore di un certo titolo azionario nel futuro. Scommettere su eventi lontani nel tempo utilizzando normali criptovalute risulta difficile o spesso impossibile. Questo perché l’utente deve gestire e considerare non solo l’aleatorietà dell’evento stesso, ma anche il possibile cambiamento di valore della criptovaluta utilizzata. Il problema può essere aggirato utilizzando una criptovaluta quale Dai il cui valore è stabile nel tempo.

## Un Dai vale sempre esattamente un dollaro americano?

No. La criptovaluta Dai non è perfettamente agganciata al valore del dollaro americano. Al contrario, il sistema di incentivi finanziari che regolano il valore del Dai mantiene il prezzo di 1 DAI in continua oscillazione vicina al valore ideale di 1 USD. Questo vuol dire che la volatilità del Dai è molto limitata.

Inoltre, nel caso di un arresto d’emergenza \(Emergency Shutdown\) del sistema, ogni Dai è convertibile in una quantità di criptovalute \(messe in precedenza a pegno come garanzia del sistema\) il cui valore di mercato è esattamente 1 USD al momento dell’arresto.

## Da dove vengono i Dai?

Un Dai entra in circolazione quando viene creato \(minted\) da un possessore di Collateralized Debt Positions \(CDP\) mettendo in pegno una certa quantità di criptovalute \(collateral\) sufficiente a garantire il valore del Dai. I possessori di CDP che vogliono rientrare in possesso del loro pegno possono, semplicemente e in qualsiasi momento, restituire la quantità di Dai in precedenza creata. La restituzione distrugge i Dai. Questo meccanismo di creazione e distruzione assicura che i Dai in circolazione siano sempre garantiti da una quantità sufficiente di criptovalute lasciate in pegno come garanzia.

Un sistema completamente autonomo di smart contracts, sviluppati per rispondere in modo automatico alla pressioni del mercato, assicura che la stabilita’ di valore del Dai sia costantemente mantenuta. Nessuno può modificare i meccanismi di funzionamento del Dai. Questo rende il Dai una valuta sicura e prevedibile.

E’ importante notare che gli utilizzatori di Dai non devono necessariamente comprendere gli aspetti tecnici del sistema per utilizzarlo in modo efficace; essi possono semplicemente osservare il valore storico del Dai per valutre se suo valore rimarrà stabile attorno al valore ideale di 1 USD.

## C’è qualcun altro che ha accesso ai miei Dai?

No. Il Dai e’ un normale ERC20 token e può essere conservato in qualsiasi Ethereum wallet. Può anche essere liberamente scambiato nel mercato senza dover mai interagire con le complesse meccaniche del sistema che mantiene stabile il valore de Dai.

I Dai appartengono unicamente a colui che li possiede e nessun altro ne ha accesso.

## Come viene mantenuto stabile il prezzo del Dai?

La criptovaluta Dai non e’ perfettamente agganciata al valore del dollaro americano. Il suo valore è in continua oscillazione attorno al valore ideale di 1 USD ma l’oscillazione ha una volatilità molto limitata rispetto ad altre cryptovalute.

Il Dai mantiene la sua stabilità attraverso una combinazione di forze esterne di mercato, incentivi economici contrapposti e vari sistemi di regolamento. I vari agenti di mercato agiscono puramente nel loro interesse ma, grazie all’equilibrio dei vari incentivi, lavorano in concerto e contribuiscono alla stabilità del Dai. Questi agenti includo: i proprietari di token MKR, i possessori di CDP, agenti di arbitraggio e altri normali market makers \(operatori principali\).

Nel caso in cui la domanda di Dai superi costantemente l’offerta, o viceversa, i proprietari di token MKR devono modificare la commissione di stabilita’ \([Stability Fee](https://github.com/makerdao/community/blob/master/faqs/stability-fee.md#what-is-the-stability-fee)\).

Un aumento della Stability Fee risulta in un costo maggiore di creazione dei Dai per i possessori di CDP, e questo determina una riduzione nell’offerta in quanto la creazione di Dai risulta meno attrattiva. Al contrario, una diminuzione della Stability Fee \(ovvero il costo di prendere Dai in prestito\) incentiverà la creazione di nuovi Dai, e questo determinerà un aumento dell’offerta. La Stability Fee agisce quindi come uno strumento di politica monetaria per controllare la crescita dell'offerta.

Inoltre anche gli agenti di arbitraggio contribuiranno, nel breve periodo, alla stabilita’ del Dai approfittando delle differenze di prezzo nei vari mercati.

I possessori di CDP possono contribuire al mantenimento della stabilità del prezzo di Dai approfittando dei casi in cui il valore del Dai superi quello di 1 USD. In questo caso infatti, il possessore di CDP può creare nuovi Dai che possono essere utilizzati per acquistare in modo vantaggioso altri beni approfittando del valore aggiunto del Dai. Al contrario, quando il prezzo del Dai è inferiore a quello di 1 USD, i possessori di CDP possono vendere altri beni ed acquistare Dai ad un prezzo ridotto. Questo permetterà loro di ripagare il debito e riottenere il loro pegno ad un prezzo scontato.

Infine, ulteriori agenti di mercato chiamati Keepers \(traducibile come: mantenitori\) aiutano a mantenere il valore del Dai stabile. I Keepers sono persone fisiche o software automatici che approfittano delle oscillazioni del prezzo del Dai: lo acquistano quando vale meno di 1 USD e lo rivendono quando vale più di 1 USD.

## Come posso creare dei Dai?

L’unico modo per creare dei Dai è di generarli lasciando un pegno \(collateral\) come garanzia nel tuo CDP \(Collateralized Debt Position\).

## Dove posso acquistare i DAI?

Il Dai e’ disponibile in molti mercati di cryptovalute, sia centralizzati che decentralizzati [exchanges](https://coinmarketcap.com/currencies/dai/#markets). Una lista e’ disponibile in [Awesome MakerDAO](https://github.com/makerdao/awesome-makerdao#trade-your-dai).

## Dove posso vedere la quantità di pegno depositato che garantisce i Dai?

Siccome il sistema funziona sull’esecuzione di uno smart contract Ethereum, tutte le transazioni sono salvate nella blockchain pubblica e ogni utente può interagirci e scrutinarla senza bisogno di alcuna autorizzazione e senza doversi fidare di alcuna controparte.

Chiunque può verificare se il sistema è solvente semplicemente analizzando la blockchain manualmente o utilizzando degli strumenti automatici quali [Mkr.Tools](https://mkr.tools).

## Quali organizzazioni stanno usando Dai?

Una lista è disponibile nella sezione Partnerships dell’archivio [Awesome-MakerDao](https://github.com/makerdao/awesome-makerdao).
