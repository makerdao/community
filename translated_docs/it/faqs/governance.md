# L'amministrazione

## Cos'è l'amministrazione \(governance\) di MakerDAO?

L'amministrazione \(governance\) è il processo attraverso il quale un gruppo di soci o di azionisti prende decisioni riguardo specifiche scelte nella loro organizzazione o azienda. Molte organizzazioni decidono di velocizzare questo processo nominando delle figure chiave, quali amministratori e direttori, il cui ruolo è quello di prendere delle decisioni. Nel contesto di MakerDAO, l'amministrazione si svolge mediante un sistema di voto attraverso il quale ogni possessore di token MKR può esprimersi circa le scelte sui cambiamenti dei parametri di rischio \(risk parameters\) del sistema di credito Dai.

## Come fanno i possessori di token MKR ad amministrare il sistema Dai?

Affinché il sistema di credito Dai abbia successo, i possessori di token MKR \(stakeholders\) devono collaborare e votare sui parametri di una serie di fattori di rischio. Ad esempio, dovranno votare su quali tipi di criptovalute possono essere accettate come pegno di garanzia \(collateral\), sul limite massimo di credito erogabile e sul tasso d'interesse. Tutto questo avviene attraverso un sistema di voto sulla blockchain che fa parte integrante del sistema Dai. Il team di sviluppo di MakerDAO ha creato [Governance Dashboard](http://vote.makerdao.com/), una comoda ed intuitiva interfaccia che permette ai possessori di token MKR di esprimersi tramite il voto. L'uso dell'interfaccia non è comunque obbligatorio. Infatti I possessori di token MKR hanno anche la possibilità di interagire direttamente con gli smart contract del sistema Dai.

Una delle prime votazioni a cui i possessori di token MKR hanno partecipato è stata circa un accordo per [Gradual Decentralization \(decentralizzazione progressiva\)](https://medium.com/makerdao/foundation-proposal-v2-f10d8ee5fe8c), che rappresenta un aspetto fondamentale verso il quale la piattaforma MakerDAO progredirà nel futuro. Al momento, il team di sviluppo Maker ha assunto la responsabilità di mettere in moto il sistema prendendo decisioni importanti e votando. Con il passare del tempo, il team di sviluppo giocherà un ruolo sempre minore e passerà la responsabilità di governo attraverso il voto ai possessori di token MKR. La comunità di MakerDAO crescerà nel tempo e conseguentemente il governo del sistema sarà sempre più decentralizzato.

## Come posso votare?

Per votare un possessore di token MKR deve "bloccare" \(lock up\) i suoi token e trasferirli nel sistema di voto. Una volta fatto ciò, sarà possibile votare sulle varie proposte. Il peso del proprio voto è direttamente proporzionale al numero di token MKR bloccati su [Governance Dashboard](http://vote.makerdao.com/).

## Come faccio a sapere che il mio voto è stato correttamente registrato?

Il tuo voto è visualizzato su [Governance Dashboard](http://vote.makerdao.com/).

## Se una votazione è già iniziata, posso ancora prendervi parte?

Sì, puoi votare in ogni momento. Tutto ciò che devi fare è bloccare i tuoi token MKR. A quel punto sarai in grado di votare.

## Posso modificare il mio voto se cambio idea?

Sì. Se hai già votato, semplicemente scegli un'altra opzione nel portale di voto. I tuoi token MKR verranno automaticamente allocati sulla nuova proposta da te scelta. Puoi anche scegliere di annullare il voto fatto in precedenza e di astenerti dall'effettuare una scelta.

## Come viene calcolato il voto?

Il peso del voto è calcolato in base al numero di token MKR bloccati per effettuarlo. Per esempio, se 50 persone hanno un totale di 600 MKR e votano per la proposta A, e 100 altre persone hanno un totale di 400 MKR e votano per la proposta B, la proposta A risulterà vincente con il 60% dei voti.

## Ci sono vari tipi di voto?

Sì, ci sono due tipi di voto nel sistema: sondaggi \(governance polls\) e votazioni esecutive \(executive votes\).

I sondaggi sono utilizzati per comprendere a grandi linee le opinioni su questioni importanti e per sondare il sentimento generale dei possessori di token MKR. Questi sondaggi determinano il modo in cui la comunità deciderà di governarsi.

I voti esecutivi invece 'eseguono' modifiche al sistema: ad esempio modificando i parametri di rischio o la lista delle criptovalute accettate come pegno \(collateral\). Puoi pensare ai sondaggi come a sistemi per "decidere su cosa votare" e alle votazioni esecutive come a sistemi per decidere effettivamente che cambiamenti effettuare.

## Su che cosa si vota?

Attraverso i sondaggi, i possessori di token MKR possono esprimere la loro opinione e le loro preferenze su praticamente qualsiasi argomento. Il primo sondaggio effettuato è stato sulla [Foundation Proposal](https://medium.com/makerdao/foundation-proposal-v2-f10d8ee5fe8c). In questo sondaggio, i possessori di MKR si sono espressi sulla definizione dei cinque principi fondamentali sui quali si basa il sistema MakerDAO.

Attraverso i voti esecutivi, i possessori di token MKR possono votare direttamente modifiche al sistema di credito Dai. Ad esempio, possono decidere di aggiungere una criptovaluta tra quelle accettate come pegno di garanzia \(collateral\) e di impostare i corrispondenti parametri di rischio. Questi parametri di rischio includono il rapporto di liquidazione \(liquidation ratio\), il massimo credito erogabile \(debt ceiling\), la penalità di liquidazione \(liquidation penalty\) e il tasso di interesse \(stability fee\). I parametri di rischio sono impostati separatamente per ogni tipo di collateral e vengono proposti tenendo in considerazione le valutazioni espresse da vari gruppi di esperti che si occupano di studiare i fattori di rischio \(risk teams\).

I possessori di token MKR votano anche sulle spese operative finanziate con una parte degli introiti provenienti dai tassi di interesse \(stability fee\) applicati su ogni tipo di collateral. Ad esempio, in futuro, potranno impostare il [Dai Savings Rate](https://medium.com/makerdao/dai-reward-rate-earn-a-reward-from-holding-dai-10a07f52f3cf) e potranno decidere di investire parte degli introiti in altri servizi necessari al sistema, quali: Oracle Providers, programmatori, risk teams, etc.

## La fondazione \(Maker Foundation\) può votare?

No. Le riserve di token MKR gestite della fondazione \(Maker Foundation\) servono unicamente a garantire il finanziamento delle operazioni dell'organizzazione stessa, e non vengono usati per votare.

## Quando avvengono i sondaggi \(Governance Polls\)?

Chiunque, in qualsiasi momento, può proporre un argomento sul quale effettuare un sondaggio.

## Per quanti giorni si può votare per un sondaggio?

Il periodo di voto per un sondaggio è normalmente di due o tre giorni, ma altre durate sono possibili se la comunità che si occupa del governo di MakerDAO lo richiede. Sei invitato ad esprimere e condividere le tue idee sui canali di discussione disponibili: [Official Communication Channels](https://github.com/makerdao/awesome-makerdao/blob/master/README.md#official-channels).

## Quando avvengono le votazioni esecutive?

Le votazioni esecutive possono avvenire in ogni momento. Il risultato di una votazione esecutiva può modificare lo stato dei parametri del sistema Dai e utilizza un sistema di "approvazione continua" \(Continuous Approval Voting System\).

## Che cosa è il sistema di "approvazione continua" \(Continuous Approval Voting System\)?

I possessori di token MKR devono mantenere in salute il sistema Dai e la stabilità del valore del Dai e, allo stesso tempo, difendere il sistema da proposte di voto che sembrano contrastanti con gli obiettivi generali del buon governo del sistema.

Se una nuova proposta avanzata risulta utile e sensata, e i possessori di token MKR ne riconoscono il valore, allora la maggioranza dei votanti dovrebbe muovere il proprio voto su questa nuova proposta e implementarla aggiornando lo stato del sistema Dai.

In questo modello di voto, la fluidità nell'assegnamento dei voti permette di controllare sempre lo status quo del sistema e di spostare spesso i propri voti su nuove e interessanti proposte. È anche importante osservare che, per annullare un cambiamento effettuato in precedenza, è necessario passare per una nuova proposta e un nuovo voto.

## Perché questo sistema di voto continuo è necessario?

Il voto esecutivo determina lo stato corrente del sistema. Siccome lo stato del sistema è continuamente attivo è necessario avere un sistema di amministrazione, e di voto, continuo. In qualsiasi momento una nuova proposta interessante e in competizione con lo status quo può essere avanzata. Se i possessori di token MKR non sono d'accordo con la proposta, essi devono esprimere il proprio voto sul mantenimento dello status quo, manifestando in maniera esplicita il desiderio di non veder realizzati i cambiamenti proposti.

L'importanza della continuità del sistema di governo è talmente fondamentale che ogni possessore di token MKR può avanzare una nuova proposta in qualsiasi momento. Quindi il sistema di governo deve essere costantemente monitorato e vigilato e questo richiede un sistema di amministrazione adeguato. Il voto continuo risolve questo problema.

## Per quanti giorni si può votare ad una votazione esecutiva?

Il periodo di voto per una votazione esecutiva è infinito, nel senso che una qualsiasi proposta esiste nel sistema per un tempo indeterminato e senza scadenza. Se una proposta non riceve molti voti all'inizio può benissimo riceverne molti più tardi se le motivazioni di tale proposta guadagnano in popolarità tra i possessori di token MKR. Questo aspetto fa parte integrante del sistema di voto continuo di MakerDAO.

## Come funziona la interfaccia di voto \(Voting Dashboard\)

L'interfaccia \(dashboard\) utilizza uno speciale proxy contract detto [voting contract](https://github.com/makerdao/vote-proxy) il quale blocca i token MKR in possesso di colui che vuole votare. Il voto è controllato attraverso l'utilizzo di due tipi di wallet \(hot e cold\) per garantire la sicurezza dei token MKR bloccati.

Attivare il voting contract è facile, e richiede semplicemente un click del mouse, fintanto che l'utente accetta di utilizzare l'hot-wallet e il cold-wallet assegnati automaticamente dal sistema. Se invece l'utente preferisce usare un altro cold-wallet o un altro hot-wallet, un ulteriore voting contract può essere attivato.

## A cosa mi serve attivare il voting contract?

Il sistema di voto per i sondaggi \(governance poll\) è limitato nel tempo mentre il sistema di votazione esecutiva \(executive vote\) è illimitato nel tempo e si basa sul sistema di votazione continua, come spiegato in precedenza. Il voting contract permette ai possessori di MKR di votare in modo semplice sia per i sondaggi che per le votazioni esecutive avendo il vantaggio di controllare il proprio voto attraverso un hot-wallet con la garanzia che i propri token MKR possono essere rilasciati in sicurezza solamente verso il cold-wallet.

## Che cosa è un proxy contract?

Un proxy contract è uno smart contract Ethereum che permette di approvare varie transazioni allo stesso tempo, in modo tale che o tutte le transazioni vengono eseguite correttamente o nessuna viene eseguita. Il vantaggio nell'utilizzo di proxy contract sta nel fatto che è sufficiente autorizzare una singola transazione invece di dover autorizzare numerose transazioni.

## Perché dovrei attivare un proxy contract

Il voting contract \(che è un proxy contract\) garantisce la sicurezza del voto utilizzando un sistema di hot-wallet e cold-wallet. Inoltre permette la votazione, sia in sondaggi che in voti esecutivi, in modo semplice senza doversi preoccupare dei dettagli tecnici o di effettuare varie transazioni manuali.

## Sto dando dei permessi a chi, per fare cosa, e perché?

Quando attivi il voting contract stai accettando di bloccare i tuoi token MKR nel sistema di voto e di poterli gestire attraverso l'hot-wallet. Le operazioni effettuabili dal hot-wallet sono solo due: votare o sbloccare i token MKR inviandoli al cold-wallet.

## Devo pagare dei costi di transazione \(Ethereum gas\) ogni volta che voto?

Sì. Tutte le votazioni avvengono sulla blockchain e c'è quindi un costo associato ad ogni transazione e dunque un costo per l'attivazione del voting contract ed un costo per ogni singolo voto espresso.

## Di quanto gas avrò bisogno? Verrà prelevato dall'hot-wallet o dal cold-wallet?

L'attivazione del voting contract consiste di un totale di quattro transazioni e un costo di un milione \(1M\) gas, circa. Questo costo è diviso tra il tuo hot-wallet e il tuo cold-wallet, quindi dovrai assicurarti di avere una quantità sufficiente di ETH in entrambi i wallet. Puoi visitare il sito [https://ethgasstation.info/](https://ethgasstation.info/) per valutare il costo complessivo della transazione.

## Quante transazioni devo autorizzare per attivare il voting contract?

L'attivazione del voting contract richiede quattro transazioni.

1. **Inizializzazione del collegamento \(Initiate link\)**: Il primo passo consiste nello specificare quale hot-wallet vuoi usare. Questa transazione è chiamata "Initiate link" e deve provenire dal tuo cold-wallet. La transazione ha lo scopo di dimostrare che tu sei effettivamente in possesso del cold-wallet e di specificare quale hot-wallet vuoi usare.
1. **Autorizzare il collegamento \(Approve link\)**: Successivamente, dovrai dimostrare che controlli il tuo hot-wallet e creare un collegamento tra l'hot-wallet e il cold-wallet attraverso la transazione "Approve link". Questa transazione creerà inoltre il tuo voting contract personalizzato che utilizzerai per votare.
1. **Autorizzare il trasferimento di token MKR \(Approve MKR transfer\)**: Una volta che i tuoi hot-wallet e cold-wallet sono stati collegati, dovrai autorizzare il trasferimento dei tuoi token MKR verso il voting contract.
1. **Blocco dei token MKR \(Lock MKR\)**: L'ultimo passo consiste nel determinare il tuo "peso di voto" decidendo quanti token MKR trasferire verso il tuo voting contract. Questo step può essere ripetuto più volte aggiungendo ulteriori token MKR e quindi aumentando il tuo "peso di voto".

Una volta completati questi passaggi potrai partecipare alla voto in sondaggi e in votazioni esecutive.

## Il collegamento tra hot-wallet e cold-wallet a cosa serve esattamente?

Il collegamento tra hot-wallet e cold-wallet significa che i tuoi token MKR sono bloccati nel sistema di voto e non devono restare connessi a nessun'altra applicazione per esprimere il voto. Una volta che avrai bloccato i tuoi token MKR, non ci sarà nessuno bisogno di connetterti al tuo cold-wallet. Puoi votare semplicemente utilizzando il tuo hot-wallet. Oppure puoi rimandare i tuoi token MKR verso il tuo cold-wallet. I token MKR non possono essere inviati ad alcun altro wallet.

## Chi controlla i miei token MKR mentre sono bloccati nel voting contract?

Tu mantieni il controllo completo sui tuoi token MKR i quali non possono essere prelevati dal voting contract da nessuno. Solo tu potrai prelevarli e potrai inviarli unicamente verso il tuo cold-wallet.

## Come faccio a sapere che i miei token MKR sono bloccati?

Se connetti il tuo hot-wallet al portale [Governance Dashboard](https://vote.makerdao.com), potrai visualizzare la quantità di token MKR bloccati alla voce "In voting contract".

## Come posso prelevare i miei token MKR bloccati?

Per rimandare i tuoi token MKR bloccati verso il tuo cold-wallet, devi andare sul portale [Governance Dashboard](https://vote.makerdao.com) e connettere il tuo hot-wallet. Successivamente devi cliccare su "Voting Contract". In basso a destra dovrebbe apparire un link 'Withdraw from voting contract.' Cliccalo e seleziona quanti token MKR vuoi prelevare e, infine, autorizza la transazione. I tuoi token MKR bloccati possono essere inviati unicamente verso il tuo cold-wallet.

## Che effetto ha sui miei voti espressi in passato il prelevamento dei token MKR bloccati?

Prelevare i tuoi token MKR che sono bloccati sull'ultima proposta che è stata approvata corrisponde a ritirare il tuo voto. Questo fa sì che un'altra proposta concorrente richieda meno token MKR per essere autorizzata in quanto la sua approvazione richiede semplicemente di ricevere più voti della proposta precedentemente votata. Ritirare i tuoi token MKR dal tuo voting contract ovviamente fa sì che, se tu volessi decidere di votare nuovamente in futuro, dovrai nuovamente inviare i tuoi token MKR verso il voting contract.

## Devo sbloccare immediatamente i miei token MKR dopo aver votato?

No, gli utenti che partecipano attivamente all'amministrazione di MakerDAO dovrebbero lasciare i loro token MKR nel voting contract per partecipare al sistema di voto continuo.

## Posso inviare i miei token MKR dal mio cold-wallet verso un altro wallet mentre sono bloccati? Cosa succede se lo faccio?

No, non puoi muovere i tuoi token MKR che sono bloccati nel voting system. I tuoi token MKR devo prima essere ritirati dal voting system verso il tuo cold-wallet. Solo a quel punto potrai liberamente inviarli ad un altro wallet.

## Cosa succede se, dopo aver collegato il mio cold-wallet ad un hot-wallet, voglio inviare ulteriori token MKR?

Gli utenti hanno l'opzione di aggiungere ulteriori MKR al loro voting contract attraverso una singola transazione nella quale possono "ricaricare" \(top up\) il loro voting contract. Puoi trovare questa funzionalità cliccando su 'Voting Contract' nel portale [Governance Dashboard](https://vote.makerdao.com) e successivamente cliccando sul pulsante 'Top-up Voting Contract'.

## Posso annullare il collegamento tra il mio hot-wallet e il mio cold-wallet?

Sì, c'è una opzione per annullare il collegamento andando su [Governance Dashboard](https://vote.makerdao.com), cliccando su 'Voting Contract' e infine cliccando su 'Break Wallet Link.' In generale, comunque, non c'è alcuna ragione per annullare il collegamento a meno che tu non voglia selezionare un hot-wallet o un cold-wallet differente. Ritirare i tokens MKR dal tuo voting contract ti permette di liberarli completamente e di poterli gestire dal tuo cold-wallet, senza nessun bisogno di annullare il collegamento.

## Posso combinare vari wallets contenenti vari token MKR per esprimere il mio voto?

No, al momento il voting contract permette di essere ricaricato da un solo cold-wallet.
