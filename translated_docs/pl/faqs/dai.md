# Dai

## Czym jest DAI?

Dai jest walutą opartą na pełnym zabezpieczeniu finansowym (tzw. collateral), której wartość utrzymywana jest na relatywnie stałym poziomie względem dolara amerykańskiego poprzez szereg współgrających ze sobą mechanizmów opartych na zachętach natury finansowej.

Waluta ta funkcjonuje całkowicie na blockchainie, na jej użyteczność nie wpływają kwestie regionalne, a jej wypłacalność nie jest zależna od zaufania wobec jakiegokolwiek podmiotu. Wszystkie dai krążące w obiegu są zabezpieczone zastawem, który jest powierzony publicznie dostępnym inteligentnym kontraktom sieci Ethereum.

Wygenerowane dai może być używane w taki sam sposób, jak pozostałe kryptowaluty. Może być swobodnie przesyłane innym osobom, by używane jako płatność za dobra i usługi lub też przechowywane jako zabezpieczenie na wypadek zmienności rynku.

## Dlaczego miałbym chcieć używać dai?

Dai reprezentuje przewidywalną pod względem ceny, charakteryzującą się niską zmiennością jednostkę rozliczeniową. Dai może wspierać szeroką gamę aktywności finansowych, które wcześniej były utrudnione z powodu spekulacji rynkowej oraz niestabilności rynku.

Zdecentralizowana cyfrowa ekonomia potrzebuje stabilności, by móc funkcjonować. Kryptowaluta o stabilnej cenie (czyli tzw. stablecoin) dai stanowi zupełnie nowe rozwiązanie tego problemu, nadając się do wykorzystania w szerokim zakresie działań finansowych.

**Hedging**: W okresach wysokiej niestabilności rynkowej DAI zapewnia bezpieczną przystań dla przechowywania wartości bez konieczności wyjścia z ekosystemu kryptowalut. Posiadacze dużych zasobów kryptowalutowych, tacy jak fundusze hedgingowe, fundacje albo firmy, które niedawno wyemitowały swój token, mogą chcieć przekonwertować swoje aktywa na walutę, która jest pozbawiona zmienności.

**Zdecentralizowane giełdy**: Zdecentralizowane giełdy często nie pozwalają na prostą wypłatę pieniądza fiducjarnego (FIAT). Dai umożliwia użytkownikom wymianę aktywów na walutę o niskiej zmienności, której kurs podąża za kursem USD.

**Pary giełdowe**: Wymiana krypto na krypto bywa skomplikowane. Nie jest łatwo śledzić zyski, gdy obie strony pary idą w górę lub w dół. Pary utworzone z Dai charakteryzują się niższą zmiennością i pozwalają na większą przewidywalność cenową.

**Rynki finansowe**: Dai może być również używane jako stabilne i niezawodne zabezpieczenie finansowe (tzw. collateral) do wykorzystania w szytych na miarę inteligentnych kontraktach pochodnych oraz podczas tworzenia dźwigni.

**Wpływy sprzedawców, transakcje międzynarodowe oraz przekazy pieniężne**: Zabezpieczenie przed wahaniami cen związanymi z kursami walut międzynarodowych oraz brak pośredników oznacza, że koszty transakcji międzynarodowych mogą być znacznie zmniejszone dzięki wykorzystywaniu dai.

**Rynki predykcyjne i hazard**: Zakłady długoterminowe tracą sens, gdy gracze muszą podejmować również ryzyko związane z przyszłą ceną aktywów, przy pomocy których obstawiają. Kryptowaluta o stabilnej cenie taka jak dai zdaje się naturalnym wyborem w przypadku rynków predykcyjnych oraz aplikacji służących do hazardu.

## Czy dai zawsze jest warte dokładnie jednego dolara?

Nie. Dai nie jest walutą powiązaną na sztywno (tzw. _hard-peg_), więc jej wartość nie śledzi w idealny sposób wartości już istniejącej waluty fiducjarnej. Dai charakteryzuje się swobodnym powiązaniem (tzw. _free-floating peg_) o stosunkowo niskiej zmienności cenowej w porównaniu z pozostałymi kryptowalutami. Co ważne, w przypadku Wyłączenia Awaryjnego (_Emergency Shutdown_) systemu, dai jest wymienialne na dokładnie 1 USD wartości zabezpieczenia finansowego zgodnie z cenami określonymi przez wyrocznie w momencie Wyłączenia Awaryjnego.

## Skąd bierze się dai?

Dai wkracza do ekosystemu kryptowalutowego, gdy zostaje wyemitowane przez właścicieli CDP, którzy na zablokowanie stosowny zastaw, gwaratnujący pokrycie wartości dai. Właściciele CDP, którzy chcieliby odblokować i uwolnić swoje zabezpieczenie finansowe, muszą zakupić dai na wolnym rynku, a następnie zwrócić je. W efekcie tego działania dai zostaje zniszczone. Ten mechanizm emitowania oraz niszczenia gwarantuje, że całe krążące w obiegu dai są zabezpieczone z nawiązką poprzez zastaw.

Autonomiczny system inteligentnych kontraktów zaprojektowanych specjalnie w celu reagowania na presje rynkowe zaczyna działać na rzecz zapewnienia podstawowej wartości, jaką jest tu stabilność cenowa. Nikt nie jest w stanie zmienić podstawowych mechanizmów działania dai, czyniąc je bezpiecznym i przewidywalnym pieniądzem.

Warto zaznaczyć, że użytkownicy dai nie muszą rozumieć mechaniki systemu w celu korzystania z dai, mogą po prostu spojrzeć na dane historyczne, aby sprawdzić, że dai pozostaje wystarczająco stabilne na poziomie zbliżonym do 1 USD.

## Czy ktoś inny może rościć sobie prawa do moich tokenów dai?

Nie. Dai jest tokenem ERC20 o charakterze jednorodnym (tzn. poszczególne tokeny są od siebie nieodróżnialne) i mogą być przechowywane w każdym standardowym portfelu Ethereum. Mogą być również swobodnie wymieniane bez konieczności wchodzenia w interakcję z zaawansowaną mechaniką Systemu Stablecoina Dai.

Dai są własnością tego, kto je posiada i kontrola nad nimi nie może być ograniczana przez jakiegokolwiek pośrednika.

## W jaki sposób utrzymywana jest stabilność ceny dai?

Dai nie jest walutą powiązaną na sztywno z dolarem (wspomniany już hard-peg), wiec jej wartość nie współzmienia się w perfekcyjny sposób względem już istniejącej waluty fiducjarnej. Charakteryzuje się swobodnym powiązaniem (tzw. free-floating peg) o stosunkowo niskiej zmienności cenowej w porównaniu z pozostałymi kryptowalutami.

Tę stabilność udaje się osiągnąć dzięki połączeniu działania szeregu sił rynkowych, wspieranych mechanizmami opartymi na korzyściach finansowych oraz odpowiednią polityką. Rozmaite podmioty rynkowe działając we własnym interesie, wspólnie przyczyniają się do utrzymania stabilności dai. Do podmiotów tych zaliczają się posiadacze tokena MKR, arbitrażyści, właściciele CDP oraz tzw. market-makerzy, czyli animatorzy rynku.

Jeśli popyt na dai stale przekracza podaż dai (lub odwrotnie), jest to sygnałem dla posiadaczy MKR, że powinni odpowiednio dostosować [Opłatę Stabilizacyjną (Stability Fee)](stability-fee.md). Wzrost Opłaty Stablizacyjnej przekłada się na wyższe koszty pożyczek dla posiadaczy CDP, czyniąc korzystanie z CDP mniej atrakcyjnym, co zmniejsza podaż dai. W sytuacji odwrotnej, obniżenie Opłaty Stablizacyjnej (kosztów pożyczek) zachęca do tworzenia dodatkowego dai, stanowiąc politykę zwiększania podaży.

Arbitrażyści w krótkoterminowej perspektywie również przyczyniają się do zapewnienia stabilności powiązania dai z dolarem, wykorzystując okazje, jakie pojawiają się na rozmaitych rynkach dai.

Właściciele CDP również mogą uczestniczyć w utrzymywaniu stabilności powiązania, wykorzystując sytuacje, w których popyt chwilowo podnosi cenę powyżej pożądanej wartości. Pozwala to posiadaczowi CDP na wyemitowanie dai, które może być wykorzystywane do zakupu aktywów, i które charakteryzuje się w różnym stopniu zwiększoną siłą nabywczą. I odwrotnie, gdy dai spada poniżej dolara, posiadacze CDP mogą sprzedać swoje aktywa w zamian za tańsze dai, które mogą wykorzystać do spłaty zadłużenia CDP ze zniżką o różnej wielkości.

Wreszcie, utrzymaniu ceny dai pomagają również przedstawiciele tak zwanej trzeciej strony użytkowników tej sieci, znani także jako Opiekunowie (Keepers). Są oni osobami lub programami stworzonym przez osoby/podmioty, które wykorzystują możliwości arbitrażu, aby utrzymać wartość dai w okolicy pożądanej wartości powiązania.

## W jaki sposób mogę tworzyć dai?

Tworzyć DAI możesz jedynie poprzez generowanie ich w oparciu o zabezpieczenie finansowe zablokowane w Twojej Zabezpieczonej Pozycji Długu (CDP, Collateralized Debt Position).

## Gdzie mogę kupić dai?

Token DAI może być nabyty poprzez szereg scentralizowanych oraz zdecentralizowanych [giełd](https://coinmarketcap.com/currencies/dai/#markets). W repozytorium [Niesamowitego-MakerDAO](https://github.com/makerdao/awesome-makerdao#trade-your-dai) zamieszczona jest lista rynków, na których można dokonywać transakcji w dai.

## Gdzie mogę zobaczyć wartość zabezpieczenia finansowego, na którym zbudowane jest DAI?

Ponieważ system działa autonomicznie, za pomocą inteligentnych kontraktów i wszystkie transakcje zapisywane są na publicznym blockchainie, użytkownicy mają możliwość wchodzenia w interakcję z w pełni transparentnym systemem finansowym bez konieczności ufania kontrahentom. Każdy może sprawdzić wypłacalność systemu poprzez przejrzenie jego stanu ręcznie lub przy użyciu stosownych narzędzi analitycznych takich jak [MKR.Tools](https://mkr.tools/).

## Jakie organizacje używają DAI?

Bieżąca lista znajduje się w sekcji [Partnerstwa](https://github.com/makerdao/awesome-makerdao#partnerships) repozytorium [Niesamowitego-MakerDao](https://github.com/makerdao/awesome-makerdao#).
